<div class="card">
    <div class="card-header">
        <h3>14.&nbsp;marca 2021&nbsp;r.</h3>
        <h3>IV Niedziela Wielkiego Postu, Rok B</h3>
    </div>
    <div class="col">
        <p>1. Dziękujemy parafianom z&nbsp;ul.&nbsp;Mickiewicza 57
        klatka&nbsp;I za&nbsp;ofiarę na&nbsp;rzecz parafii w&nbsp;wysokości
        170&nbsp;zł. <em>Bóg zapłać</em>. <strong>W&nbsp;najbliższą sobotę,
        do&nbsp;sprzątania świątyni parafialnej prosimy</strong> parafian
        mieszkających przy ul.&nbsp;Mickiewicza, blok&nbsp;57,
        od&nbsp;mieszkania nr.&nbsp;11 do&nbsp;20.</p>
        <p>2. Droga Krzyżowa w&nbsp;każdy piątek Wielkiego Postu
        o&nbsp;godz.&nbsp;17.30, w&nbsp;każdą niedzielę Wielkiego Postu
        nabożeństwo „Gorzkich Żali” z&nbsp;nauką pasyjną
        o&nbsp;godz.&nbsp;17.30, następnie Msza Święta.</p>
        <p>3. Dekret o&nbsp;głównych celebracjach z&nbsp;okazji „Roku
        św.&nbsp;Józefa”.
        <a href="static/download/2021_Dekret_Koscioly_Stacyjne.pdf"
           title="Dekret o głównych celebracjach Roku św. Józefa">Tekst dekretu</a>
        </p>
        <p>4. W&nbsp;naszej parafii od&nbsp;1&nbsp;marca&nbsp;br. posługuje
        jako organista Pan Michał Rodzajewski pochodzący z&nbsp;Mielca.
        Życzymy Naszemu Panu organiście Bożego Błogosławieństwa
        i&nbsp;satysfakcji z&nbsp;wykonywanej pracy. Szczęść Boże.</p>
        <p>5. W&nbsp;czwartek, tj.&nbsp;18&nbsp;marca&nbsp;br., Legion Maryi
        będzie się modlił w&nbsp;ramach Nowenny Pompejańskiej o&nbsp;„Odnowę
        życia religijnego w&nbsp;naszej Ojczyźnie”, tym samym
        i&nbsp;w&nbsp;naszej parafii. Zapraszamy do&nbsp;wspólnej modlitwy
        różańcowej w&nbsp;godz. od&nbsp;16.00 do&nbsp;18.00, przy wystawionym
        Najświętszym Sakramencie.</p>
        <p>6. Trzymiesięczny chłopiec z&nbsp;naszej parafii, o&nbsp;imieniu
        Bartuś, choruje na&nbsp;rdzeniowy zanik mięśni. To&nbsp;choroba,
        która odbiera dziecku możliwość poruszania się, jej postepowanie może
        też zabrać Bartusiowi oddech. Po&nbsp;Mszach&nbsp;św. w&nbsp;przyszłą
        niedzielę w&nbsp;naszym kościele organizujemy zbiórkę do&nbsp;puszek,
        aby pomóc, choć w&nbsp;małej części pokryć koszty terapii genowej,
        której koszt wynosi 9,5&nbsp;mln&nbsp;zł. Więcej informacji
        na&nbsp;plakacie w&nbsp;gablocie parafialnej przy wejściu
        do&nbsp;kościoła.</p>
        <p>7. Rekolekcje wielkopostne w&nbsp;naszej parafii rozpoczną się
        w&nbsp;najbliższy piątek, w&nbsp;Uroczystość św.&nbsp;Józefa Opiekuna
        Kościoła&nbsp;św. W&nbsp;piątek i&nbsp;sobotę Msze&nbsp;św.
        z&nbsp;nauką rekolekcyjną: rano o&nbsp;9.00 i&nbsp;wieczorem
        o&nbsp;18.00. W&nbsp;niedzielę nauki rekolekcyjne na&nbsp;wszystkich
        Mszach&nbsp;św. z&nbsp;kazaniem pasyjnym w&nbsp;czasie nabożeństwa
        Gorzkich Żali.</p>
        <p>8. Zachęcamy do&nbsp;nabycia i&nbsp;lektury katolickiej prasy.
        Gazety są&nbsp;na&nbsp;stoliku pod chórem. Jest specjalny numer
        „Gościa Niedzielnego” poświęcony osobie św.&nbsp;Józefa Opiekuna
        z&nbsp;racji „Roku św.&nbsp;Józefa” ustanowionego przez Ojca&nbsp;św.
        Franciszka. Do&nbsp;nabycia są&nbsp;także „baranki wielkanocne”.</p>
        <p>9. Sandomierscy policjanci w&nbsp;ramach działań prewencyjnych
        rozpowszechniają apel skierowany w&nbsp;szczególności do&nbsp;osób
        starszych. Na&nbsp;stoliku pod chórem, znajdują się broszurki,
        w&nbsp;których policjanci przypominają metody, jakimi posługują się
        przestępcy, a&nbsp;jednocześnie przestrzegają i&nbsp;wskazują
        co&nbsp;robić, by&nbsp;nie stać się ofiarą przestępców.</p>
        <p>10. Ofiary na&nbsp;kwiaty do&nbsp;Grobu Pańskiego: Róża Różańcowa
        – zelator – Maria Kaczmarska – 200&nbsp;zł, Róża Różańcowa – zelator
        – Ewa Łukawska – 150&nbsp;zł, Róża Różańcowa – zelator – Maria
        Kwiatkowska – 100&nbsp;zł.</p>
        <p>11. Wszystkim, którzy w&nbsp;tym tygodniu obchodzą swoje imieniny,
        urodziny, inne rocznice, składamy najlepsze życzenia
        z&nbsp;kapłańskim błogosławieństwem. Wszystkim uczestniczącym
        we&nbsp;Mszy&nbsp;św. życzymy błogosławionej niedzieli.</p>
        <p>
            <span style="float: left;">Sandomierz, 07.&nbsp;marca 2021&nbsp;r.</span>
            <span style="float: right; text-align: right;">ks. proboszcz Stanisław Chmielewski</span>
        </p>
    </div>
</div>
<br />

<div class="card">
    <div class="card-header">
        <h3><strong>DEKRET</strong><br />
            Zasady obowiązujące w związku z nową falą pandemii koronawirusa
        </h3>
        <p>Żródło: <a href="https://diecezjasandomierska.pl/zasady-obowiazujace-w-zwiazku-z-nowa-fala-pandemii-koronawirusa/"
        title="Dekret w związku z nową falą pandemii">link do dekretu</a></p>
    </div>
    <div class="col">
<p>Kierując się troską o&nbsp;Siostry i&nbsp;Braci narażonych
w&nbsp;czasie pandemii na&nbsp;liczne zagrożenia oraz mając
na&nbsp;względzie zbawczą misję powierzoną przez Chrystusa Kościołowi,
przypominam obowiązujące dotychczas zasady i&nbsp;stanowię dodatkowe,
które należy niezwłocznie wdrożyć podczas liturgii i&nbsp;innych
działań duszpasterskich.</p>

<p>Proszę o&nbsp;jednocześnie wszystkich Księży, aby pozostali
w&nbsp;bliskim kontakcie z&nbsp;wiernymi – z&nbsp;zachowaniem
obowiązujących przepisów sanitarnych – w&nbsp;celu zapewniania
im&nbsp;opieki duchowej i&nbsp;wychodzenia naprzeciw innym bieżącym
potrzebom. Jesteśmy wspólnotą, w&nbsp;której mamy wspierać się
nawzajem, służąc sobie z&nbsp;miłością.</p>

<h4>1. Liczba uczestników nabożeństw liturgicznych</h4>

<p>Przypominam, że&nbsp;zgodnie z&nbsp;obowiązującymi zarządzeniami
sanitarnymi, podczas nabożeństw liturgicznych może przebywać
w&nbsp;strefie żółtej – 1&nbsp;osoba na&nbsp;4&nbsp;m² natomiast
w&nbsp;strefie czerwonej 1&nbsp;osoba na&nbsp;7&nbsp;m².</p>

<h4>2. Dyspensa</h4>

<p>Zgodnie z&nbsp;kan.&nbsp;87 §&nbsp;1 Kodeksu Prawa Kanonicznego,
udzielam do&nbsp;odwołania dyspensy od&nbsp;obowiązku niedzielnego
uczestnictwa we&nbsp;Mszy Świętej następującym wiernym:</p>
<ul>
    <li>– osobom z&nbsp;objawami infekcji,</li>
    <li>– osobom w&nbsp;podeszłym wieku,</li>
    <li>– kobietom w&nbsp;stanie błogosławionym,</li>
    <li>– osobom, które czują wielką obawę przed zarażeniem.</li>
</ul>

<p>W&nbsp;związku z&nbsp;ograniczeniami dotyczącymi liczby
uczestników zgromadzeń religijnych w&nbsp;tzw. „czerwonej strefie”,
udzielam ponadto ogólnej dyspensy od&nbsp;wspomnianego obowiązku
wszystkim osobom przebywającym we&nbsp;wspomnianej strefie podczas
jej obowiązywania.</p>

<h4>3. Środki ochrony osobistej</h4>

<p>Maseczek lub przyłbic zakrywających nos i&nbsp;usta winni używać:</p>
<ul>
    <li>– wierni uczestniczący w&nbsp;liturgii, chyba że&nbsp;mają
    zwolnienie lekarskie z&nbsp;tego obowiązku zgodnie
    z&nbsp;przepisami sanitarnymi,</li>
    <li>– pracownicy kościelni będący w&nbsp;kontakcie z&nbsp;innymi
    osobami, np.&nbsp;podczas zbierania składki czy w&nbsp;czasie
    przygotowania paramentów w&nbsp;zakrystii oraz w&nbsp;świątyni,</li>
    <li>– Służba Liturgiczna podczas liturgii i&nbsp;przygotowania
    do&nbsp;niej, z&nbsp;wyjątkiem diakona, lektora i&nbsp;psalmisty
    w&nbsp;momencie czytania lub śpiewu,</li>
    <li>– koncelebransi, przynajmniej podczas rozdawania Komunii św.
    i&nbsp;procesji przez świątynię.</li>
</ul>

<p>Parafia powinna zaopatrzyć się w&nbsp;dozowniki płynu
dezynfekującego, które należy ustawić przy drzwiach wejściowych
(lecz nie w&nbsp;kropielnicach). Należy ponadto umieścić przy
wszystkich drzwiach wejściowych przypomnienie o&nbsp;obowiązku
stosowania maseczek.</p>
<p>W&nbsp;przypadku gdyby ktoś nie posiadał maseczki, duszpasterze
powinni zaoferować ją&nbsp;nieodpłatnie.</p>

<h4>4. Udzielanie Komunii Świętej</h4>

<p>Podczas każdej liturgii należy umożliwić wiernym przyjęcie Komunii
Świętej zarówno do&nbsp;ust, jak i&nbsp;na&nbsp;rękę. Nie wolno
zmuszać nikogo do&nbsp;przyjmowania Komunii Świętej na&nbsp;rękę, jak
również nie wolno pozbawiać wiernych możliwości przyjęcia Komunii
Świętej na&nbsp;rękę, nawet jeśli wierni wprost nie domagają się
tego. Niedopuszczalne jest głoszenie w&nbsp;tej materii teorii
niezgodnych z&nbsp;obowiązującą dyscypliną Kościoła.</p>

<p>Za&nbsp;każdym razem należy wyraźnie ogłosić porządek przyjmowania
Komunii Świętej. Należy utworzyć oddzielne rzędy dla przyjmujących
Komunię Świętą do&nbsp;ust i&nbsp;na&nbsp;rękę. Jeśli obecny jest
jeden szafarz, komunikuje on&nbsp;najpierw rząd przyjmujących
na&nbsp;rękę, a&nbsp;następnie rząd przyjmujących do&nbsp;ust. Jeśli
jest większa liczba szafarzy, wówczas każdy z&nbsp;nich komunikuje
w&nbsp;oddzielnym rzędzie.</p>

<p>Kapłan lub inny szafarz rozdający Komunię Świętą winien
bezpośrednio przed tą&nbsp;czynnością zdezynfekować ręce, podczas
niej mieć nałożoną maseczkę, a&nbsp;po&nbsp;zakończeniu obmyć palce
w&nbsp;vasculum i&nbsp;powtórnie zdezynfekować ręce.</p>

<h4>5. Sakrament pokuty i&nbsp;pojednania</h4>

<p>Należy zadbać o&nbsp;należyte zabezpieczenie konfesjonałów,
co&nbsp;jest ważne zwłaszcza w&nbsp;kontekście zbliżającego się
okresu spowiedzi przed Uroczystością Wszystkich Świętych oraz przed
Bożym Narodzeniem.</p>

<p>Nie wolno używać tzw. konfesjonałów zamkniętych (szafowych).
W&nbsp;konfesjonałach, na&nbsp;kratkach od&nbsp;strony penitenta,
należy umieścić folie ochronne i&nbsp;wymieniać je&nbsp;przynajmniej
raz w&nbsp;tygodniu. Należy tam również umieścić środek
do&nbsp;dezynfekcji z&nbsp;dozownikiem rozpylającym, prosząc
penitentów, aby każdy po&nbsp;sobie zdezynfekował folię.</p>

<h4>6. Uroczystość Wszystkich Świętych i&nbsp;Dzień Zaduszny</h4>

<p>W&nbsp;związku z&nbsp;Uroczystością Wszystkich Świętych
i&nbsp;Dniem Zadusznym wskazane jest indywidualne nawiedzanie
cmentarzy, rozkładając odwiedziny grobów swoich bliskich na&nbsp;całą
oktawę Uroczystości.</p>

<p>Proszę Duszpasterzy, aby rozważyli możliwość zrezygnowania
z&nbsp;jednej uroczystej Mszy&nbsp;św. i&nbsp;procesji w&nbsp;dniach
1&nbsp;lub 2&nbsp;listopada, a&nbsp;zamiast tego zaprosili wiernych
do&nbsp;udziału w&nbsp;liturgiach sprawowanych w&nbsp;ciągu dnia
w&nbsp;świątyniach. Zamiast jednej tradycyjnej liturgii
na&nbsp;cmentarzu, można zaproponować nabożeństwa za&nbsp;zmarłych
w&nbsp;kolejnych dniach listopada, z&nbsp;zachowaniem obowiązujących
ograniczeń i&nbsp;wszelkich środków ostrożności.</p>

<h4>7. Zachęcam ponadto, aby na&nbsp;zakończenie Mszy Świętych
powrócić do&nbsp;praktyki śpiewu Suplikacji w&nbsp;intencji ustania
epidemii, za&nbsp;chorych i&nbsp;personel medyczny oraz
w&nbsp;intencji zmarłych.</h4>

<h4>Dziękując Duszpasterzom, Osobom Konsekrowanym oraz wszystkim
Siostrom i&nbsp;Braciom w&nbsp;Chrystusie za&nbsp;zrozumienie
i&nbsp;budowanie wspólnoty Kościoła, otaczam każdego modlitwą<br />
i&nbsp;z&nbsp;serca błogosławię.</h4>

<p>
    <span style="float: right; text-align: right;">
        Sandomierz, 17&nbsp;października 2020&nbsp;r.<br /><br />

        +Krzysztof Nitkiewicz<br />
        Biskup Sandomierski<br /><br />

        ks. Roman Janiec<br />
        Kanclerz Kurii
    </span>
</p>

<p style="clear: both;"></p>

<p><em>Niniejsze Zarządzenie należy odczytać w&nbsp;niedzielę
18&nbsp;października br. podczas każdej Mszy Świętej, umieszczając
je&nbsp;jednocześnie w&nbsp;gablocie parafialnej oraz
na&nbsp;stronach internetowych parafii.</em></p>
    </div>
</div>
<br />
